V1

editio tertia praegressis et amplior et emendatior. Qualem parasset
nobis Gnoson Kmnnm industria et sagacitas, nisi post editum
Siculae comoediae volumen prius virum praeclarum saeva mors in
ipso vitae flore oppressisset.

Tali vero tantoque negotio ego qui, quamvis ab ineunte adoles-
cente multum in hac litterarum parte versatus, et propter aetatem—-
mense proximo attingam annum septuagesimum secundum — et
propter bibliothecarum nostrarum publicarum indigentiam — parsi·
monia hac quidem in re excellent reipublicae Nederlandicae guberna-
tores — me imparem esse sentio, volui tamen gravissimum mturi
editoris, quantum possem, allevare laborem colligendo et diiudicando
permulta quae tam ab aliis quam a me ipso (et olim in Mnemosyne
Batava alibique et nunc primum) ad haec fragmenta explicanda,
illustranda, emendanda prolata essent, simul identidem commemorans
quae nova fragmenta collectioni Kockianae accessisse nossem; quibus
nova editor procul dubio plurima erit additurus,

Magnae partes (iusto maiores forsitan dixerit quispiam) in hoc
libro tribui Frederici Blaydesii ad comicorum Graecorum fragmenta ’
collectaneis. In quo opere licet innumerae reperiantur vanae ariola-
tiones, idque saepe in locos sanissimos, docto et venerabili sene indi·
gnissimae, insunt tamen haud pauca rectissime observata nec raro
acute inventa et probabilia admodum, ita ut operae pretium vide⁴
retur diligenter indagare quid vir de graecis litteris per vitam lon·
gissimam bene meritus ad haec fragmenta illustranda atque emendanda
contulerit„ Dolendum est sane quod immoderato quidvis per fas et netas
mutandi, nulla saepe habita palaeographices ratione, libidini, —
Wakefieldiasin, critici Angli de nomine, ioculariter eum morbum
appellabant maiores nostri — magis magisque indulgens vir aeque doctus
ac ingeniosus suae ipsius famae ita offecit, ut libri eius incredibili
celeritate altera alium excipientes a iunioribus fere philologis plus quam
merentur vilipendantur. Quo magis his ipsis diebus gavisus sum ab
optimo viro dono accipiens spicilegium eius Sophocleum, com·
trientarium perpetuum in septem Sophoclis tragoedias
continens (Halis Saxonum a. 1903), in quo libro stupenda erudi·
tione singula paene poetae verba nube exemplorum illustravit, absti-

